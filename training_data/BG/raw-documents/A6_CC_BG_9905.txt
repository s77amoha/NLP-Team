Юни ще започне лятно, дотогава превалявания и по-ниски температури

Типичното пролетно време ще продължи до края на месец май показват в момента средносрочните модели. Ще остане относително по-хладно с възможност за превалявания и гръмотевични бури.
В събота и неделя тези процеси ще се развиват само на отделни места над западните планински райони. На изток ще остане предмино слънчево и приятно топло, без жеги.
От вторник нататък възможността за летни бури ще се увеличи и гръмотевична дейност с превалявания, на места интензивни, ще видим и на други места в страната, не само над западните райони.
Особено активни ще са тези процеси около средата на седмицата. Следете крактосрочните прогнози на НИХМ, за да сте информирани за тези мощни стихийни явления, каквито са сълните гръмотевични бури.
Когато атмосферата е нестабилна, има влага и силно слънчево греене, условията за образуване на гръмотевични бури са добри, тогава ставаме и свидетели на такива стихийни явления.
Вероятността за такива бури остава до края на месец май, в различните дни, на различни места, и с различна интензивност.
Средносрочните модели давата възможност да хвърлим поглед и по-напред в началото на месец юни.
Тук се очертава промяна в атмосферната циркулация и с голяма степен на вероятност и промяна във времето над страната.
С една дума, лятото ще дойде бързо и рязко с повишение на дневните температури до типично летни стойности. В момента част от моделите покзават повишение на дневните температури след 2, 3 юни до нива от 35 - 37 градуса в низините на страната.
Това си е горещо време и ще му е време да дойде, защото в синоптично отношение лятото настъпва от началото на юни.
Ако това се случи по начина, по който сега прогнозират моделите, времето ще се обърне и ще навлезем в лятото.
В Европа началото на юни ще е раздели континента на две - северозападна и западна част по-хладна и влажно и югоизточно и източно част вече в плен на типичното лято.
На Балканите температурите ще се повишат и ще са типично летни, а възможността за валежи ще се понижи.
С настъпването на жегите трябва да се спазват правилата за противопожарна безопасност, защото сега е хладно и влажно, но това ще се промени и когато стане сухо и горещо, една искра е достатъчна, за да унищожи гора с десетилетна история.
Глобалната приземна температура остава непроменена 14,6 градуса, информира специализираният сайт temperature.global.
Климатът продължава да се придвижва в благоприятна за човечеството посока, малко по-топъл, без нарастване на неблагоприятните климатични явления, климат, който може да осигурява храна за нарастващото население на планетата.
И в това е иронията на ситуацията. Докато се твърди в медиите, че климатът се променя и става все по-неблагоприятен, всички факти говорят за точно обратното.
А именно: производството на основните храни се увеличава с бързи темпове, неблагоприятните климатични явление не се увеличават.
Така стигаме до парадоксалната ситуация в която, макар да виждаме, че живеем в по-добри условия, заради медийните кампании и политически залитания, имаме усещането, че идва края на света, заради климатични промени. Няма нищо по-невярно и по-заблуждаващо от подобна теза.
И фактите го показват - глобалната приземна температура е стабилна, произвеждаме все повече и повече храни, слабото повишение на приземната температура води и до по-добри условия за живот през зимата в Северното полукълбо, включително и в България, където наблюдаваме по-меки зими.
Горещите вълни не стават повече, а според статистиката студеното време взима до десет пъти повече жертви, отколкото горещото.
Следователно няма място за климатичен страх, други са проблемите на човечеството.