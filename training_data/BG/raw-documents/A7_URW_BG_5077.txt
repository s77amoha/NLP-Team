Орбан заговори за нов етап във войната, Европа се готви да влезе в конфликт с Русия

Според унгарския премиер също така трябва да се вземе предвид факта, че сега „Украйна не е независима държава“
Европа навлезе в междинния етап на подготовка за война с Русия, тъй като тя все повече се въвлича във въоръжения конфликт в Украйна. Това мнение изрази унгарският премиер Виктор Орбан в сутрешната програма на радиостанция "Кошут".
По думите му, всяка седмица той вижда нови признаци, че Европейският съюз и НАТО се готвят за военни действия. Орбан отбеляза, че „влизането във война не става с една стъпка“.
"Има три етапа: обсъждане, подготовка и унищожаване. Сега завършваме обсъждането и сме в подготвителен етап. На сантиметри сме от унищожението", каза унгарският премиер, предава "Гласове".
Според Виктор Орбан ключовият въпрос за бъдещото разрешаване на конфликта в Украйна е кой ще преговаря с Русия. В интервю за чешкия телевизионен канал XTV той отбеляза, че подобни преговори трябва да засягат не само ситуацията в Украйна, но и цялата международна система за сигурност, което означава, че САЩ ще трябва да участват в тях.
"Ключовият въпрос е кой трябва да преговаря с Путин. Решаващите преговори няма да бъдат между Украйна и Русия, а между Съединените щати и Русия. Те не само биха могли да сложат край на войната, но и да създадат някакъв вид система на сигурност“, каза Орбан. Откъси от интервюто му за чешка телевизия публикува вестник Magyar Nemzet.
Според унгарския премиер също така трябва да се вземе предвид факта, че сега „Украйна не е независима държава“.
„Ако не беше получила финансиране от Съединените щати и Европейския съюз, нямаше да може да продължи войната“, обясни Орбан.
Затова, каза той, за преговорите за Украйна „имаме нужда от човек, да речем, в Америка, но също и в Европа, който не зависи от бизнес компаниите, които печелят от войната, който не поддържа отношения с Путин в името на престижа, но се ръководи единствено от интересите на живота на хората, мира и трайната сигурност".
Орбан смята, че бившият президент на САЩ Доналд Тръмп може да стане такъв човек, ако спечели изборите през ноември и се върне в Белия дом.
Говорейки за настоящия президент на САЩ Джо Байдън, унгарският премиер призна, че не го смята за лош човек, но не е подходящ за ролята на миротворец и преговарящ с Русия.
„Под негово ръководство Съединените щати са толкова дълбоко въвлечени във война, че той няма да може да излезе от нея“, каза Орбан.
Той обърна внимание на изключително опасната ескалация на конфликта в Украйна, която създава заплаха от сблъсък между НАТО и Русия и началото на нова световна война. Според него световната война може да избухне неочаквано и „може да е по-близо“, отколкото изглежда.
„Нито една от световните войни не е започнала с това, че лидерите са се изправили и са казали, че утре сутрин тя ще започне“, припомни ръководителят на унгарското правителство.
