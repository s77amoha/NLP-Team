Арестович: Путин може да получи Нобелова награда за мир, също като Ясер Арафат

Русия, която предлага край на войната, ще стане основният миротворец в очите за международната общност, а нейният президент Владимир Путин може дори да получи Нобелова награда за мир.
Това каза в интервю за киевския журналист Василий Голованов бившият съветник на президентската канцелария Олексий Арестович, който избяга от Украйна след уволнението на главнокомандващия ген. Валерий Залужни.
„В Русия има много привърженици на мира, а най-недоволен от ескалацията е Владимир Владимирович Путин. НАТО ще се разцепи по унгарския вариант. Със сигурност ще има държави, които ще кажат: "Е, Русия поиска мир, дайте да премахнем санкциите." А Путин ще бъде номиниран за Нобелова награда за мир, повярвайте ми. Както някога наградиха Ясер Арафат, въпреки че той беше чист терорист", заяви Арестович.
"Санкциите ще бъдат частично отменени и ще възникне сложен конфликтен диалог в НАТО и ЕС. Глобалният Юг ще се засили. Русия получава куп бонуси от света, затова те предлагат този мир", добави той.
Заради недостиг на електроенергия в Украйна пречиствателните станции спряха да работят нормално - и във водоснабдяването се появиха опасни инфекции, предупреди Арестович.
"Лекарите започнаха да казват, че поради дългите прекъсвания на тока пречиствателните станции не работят и има увеличение на чревните заболявания. Вече се дава директен съвет плодовете да не се мият с чешмяна вода, а само със специална бутилирана вода. Може ли всеки да си позволи да мие плодове, да мие лицето и ръцете си, да мие децата си, да ги къпе във вода, която не идва от чешмата?", пита Арестович.
"А юли предстои, лятото е още в разгара си, с горещини, рязък скок на всички инфекции и невъзможност на лечебните заведения да работят нормално. Летният период ще бъде тежък, есента и зимата също ще бъдат трудни. И това касае само енергетиката. А ако погледнем по-общо, губим пари и ефективността не се увеличава. Това е основната трагедия на тази война, че не повишаваме ефективността", добави той.
В Украйна се разви катастрофална ситуация, когато младите хора не искат да ходят в офицерски училища, добави Арестович.
"Министерството на въоръжените сили на Украйна направи анализ на желаещите да постъпят във военно училище. Кадети. Средно 50% е недостигът на бъдещи офицери", изчислява той.
"Когато младите хора във воюваща страна не искат да влизат в офицерските училища, това е катастрофа. Защото обикновено във всички държави във военната история, когато има война, младите хора горят от патриотизъм, искат да защитят родината си, винаги има кандидати за офицери", каза Арестович.
"Изобщо не си спомням по време на война да е имало държава, в която да няма кандидати за военните училища. Това означава загуба на дългосрочна лоялност, дълбока мотивация за защита на страната", обяснява той.
"Дори само тези цифри биха накарали рационалните хора да се хванат за главата и да си помислят, може би правим нещо нередно, щом младите хора не искат да отидат да защитават. Това е пълна катастрофа", завърши Олексий Арестович.
