Западът се задъхва: Помощта за Украйна е последният удар на отиващите си политици

Advance: всяко сътресение на Запад коренно ще промени ситуацията в Украйна
Западът налива пари и оръжия в Украйна, за да попречи на Русия да постигне бързо резултати, пише Advance. Страните водят война на изтощение, която може да продължи дълго, докато някой се предаде или го удари политически трус, който коренно да промени ситуацията. Западът е много по-близо до второто.
Превод от Advance, Хърватия:
Въпросът за смяната на властта е основният, който тревожи Киев днес. В момента изглежда, че целият западен свят е на страната на Украйна.
Но всичко може да се промени рязко и бързо.
Домакинът на срещата на върха на Г-7, италианският премиер Джорджа Мелони, е единствената на срещата, която може спокойно да продължи политическата си дейност след убедителната си победа на изборите за Европейски парламент миналата неделя.
Всички останали гости са в политически смисъл в „неопределено състояние“.
Това се отнася за лидерите на Съединени американски щати, Япония, Франция, Германия, Великобритания и Канада. Докато отношението на някои страни към Украйна ще остане непроменено, независимо кой ще дойде на власт, като Обединеното кралство, други ключови съюзници, включително САЩ, Франция и Германия, са изправени пред големи промени в много близко бъдеще.
От руска гледна точка всичко това представлява единствената константа, с която Москва е свикнала: изчакването. Руският план изглежда е да продължат да воюват, докато външните условия по отношение на самия въоръжен конфликт не се променят.
Главата на руската Дума Вячеслав Володин заяви след изборите за Европейски парламент: „Ясно е, че Макрон и Шолц се вкопчват във властта с последните сили, които са им останали“.
Съединените щати наложиха санкции на повече от четири хиляди руски компании и физически лица от началото на въоръжения конфликт, искайки да спрат притока на пари за Русия. Но непрекъснато се появяват нови компании, Русия се опитва да промени веригите си за доставки. Това е нещо като игра на «котка и мишка», а съдейки по случилото се дотук, САЩ не могат да блокират руската икономика, която упорито намира все повече нови алтернативни начини за съхранение на своята функционалност и ефективност.
Имаше и такива, които считаха, че след първите санкции руската икономика много скоро ще се срине. Но това така и не се случи, а руският БВП от 2021 г. до 2022 г. (данните за 2023 г. са непълни) нарасна от 1,83 трилиона долара на 2,24 трилиона долара.
За същия период БВП на Германия, която спря да купува руски газ, рухна от 4,27 трилиона щатски долара до 4,08 трилиона.
Тази война на изтощение може да продължи много дълго време, тъй като и двете страни се надяват, че врагът рано или късно ще рухне или върху него ще се стовари някакво политическо сътресение, които коренно може да промени ситуацията.
Но Западът се задъхва. Политическите му лидери са пътници.

