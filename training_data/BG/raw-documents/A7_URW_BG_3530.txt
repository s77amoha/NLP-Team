Проф. Чуков: Три империи си приличат, а, ние, българите, много силно трябва да се замислим 

Най-големият враг на Русия и Путин в момента е Полша
Отношенията между Иран и Русия са стратегически. Тези две държави ужасно си приличат. Най-големият враг на Русия и Путин в момента е Полша. Три империи си приличат, независимо от външнополитическата им доктрина, българите много силно трябва да се замислим.
Това коментира в предаването "България, Европа и светът на фокус" на Радио "Фокус" проф. Владимир Чуков.
Той припомни думи на Хасан Рохани от декември 2015 година, когато Путин е бил на посещение в Техеран: "Ако опитът в Сирия се окаже положителен, трябва да го приложим в Източна Европа“. Това е 2015 година. Ето, 2020 година това стана факт. Какво означава интервенция? Всъщност моята тези е следната: Тези две държави ужасно си приличат. Ще кажете, ама как, едните са светска държава, другите са теокрация. Напротив, и двете идеологии, външнополитически доктрини се базират на една много интересна смесица между религия и изпепеляващ национализъм. Изпепеляващ национализъм, като двете държави имат просто имперско минало", обясни професора.
По думите му е повече от очевидно, че Путин иска да възстанови Руската империя, не Съветския съюз. В същото време Иран се опитва да възстанови позициите на Сасанидска Персия. Т.е. онази държава, която предшества Иран като ислямска държава. И всъщност гръбнакът, начинът, по който те се опитват да възстановят своите империи, това е върху малцинствата. Ето, Иран се опитва да изгради една мрежа от проксита – това са шиитските малцинства, навсякъде в ислямския свят, като те имат етажи – има проксита от типа "Хизбула“, които са част от Иранската държава. Те са създадени, те са част от Устава, те са просто командвани от Техеран. Такива са в много голяма степен иракските проксита. Малко по-далече са "Хамас“. Защо? Защото са сунити.
Същият подход има и Владимир Путин. Вместо шиити той казва "рускоговорящите малцинства навсякъде. И ето тука веднага искам да спомена за един много интересен документ, който изтече, имаше един чудесен репортаж по саудитската телевизия "Ал Арабия“, в който се казва какво би следвало да очакваме от Путин, ако се намери някакво решение с Украйна. Следващите, които ще бъдат атакувани, това са прибалтийските републики, дори дадоха града, който ще бъде атакуван – той е на естонско-руската граница, Нарва се казва. Там 87% от жителите са рускоговорящи. Нещо повече, това, което мен лично много ме впечатли, че до 2026-а предвиждат Беларус да стане част от Руската федерация и евентуално тогава да се търси един коридор между Калининград и Беларус с цел да се отреже Полша", коментира Владимир Чуков.
Той подчерта, че най-големият враг на Русия и Путин в момента е Полша.
Професорът отбеляза и какво каза Александър Вулин преди няколко дена: "Ние искаме да си възстановим Голяма Сърбия, всички сръбскоговорящи групи трябва да станат част от Сърбия“. Т.е. това са три империи, които горе-долу си приличат по един същ начин, независимо от външнополитическата доктрина. И тук трябва ние като българи много силно да се замислим".