Руски политолог: Западът провокира Русия да нанесе ядрен удар, но Путин отказва да влезе в капана

Страните от западния блок правят всичко възможно да провокират руското ръководство да даде разрешение за използване на тактическо ядрено оръжие, за да дискредитира Москва на международната арена. Това заяви политологът Вадим Карасьов пред интернет канала Politeka.
„Няма да има превантивен ядрен удар. Това може да бъде само ответен удар. Превантивен удар означава започване на ядрена война. Западът само това чака, за да каже: „Ето го ядрения престъпник, вижте го - Китай, Индия, Бразилия, ето го истински ядрен агресор, това е Русия“. Те това чакат. Освен това всички тези полети на дронове, френски, между другото, атаки срещу радарната станция в Армавир, това се прави специално, за да бъде придудена Русия да отговори емоционално в навечерието на срещата на върха в Швейцария. Какъв е първият въпрос на швейцарската среща на върха? Ядрена безопасност. Нещо повече, целта е да се осъди Русия и да ѝ се поставят условия. Тогава те ще използват този фактор за дипломатическа и външнополитическа дискредитация на Русия. Те просто чакат“, каза Карасьов.
„Но Путин действа по-внимателно. Той отлично разбира този капан, който се залага на Русия, за да падне в него. Защото това е истинска война, която не искат нито Китай, нито Индия, нито Бразилия, нито Южна Африка. Защото всички искат икономически растеж“, обобщава експертът.
Украйна не успя да унищожи или намали военния потенциал на Русия, който само нараства, добави Карасьов.
„Русия подготвя серия от офанзиви в много посоки за лятото. Войските за тази офанзива са съсредоточени на руска територия, за да настъпят изцяло по фронта. Задачата на Путин е да реши този въпрос преди президентските избори в САЩ. Поне до края на тази година. Преди встъпването в длъжност на новия президент на 20 януари”, каза още Карасьов.
„Грешката на Украйна във военната кампания е, че тя така и не успя да унищожи или поне значително да намали настъпателния потенциал на Руската федерация. Напротив, този офанзивен потенциал расте. Сега в Европа и американците изборът е да повишават залозите или да вземат предвид рисковете“, добави политологът.
Най-милитаристична политика спрямо Русия водят европейските страни, които се страхуват от нейната победа в Специалната военна операция, коментира още Карасьов.
„Европа, колкото и да е странно, е начело в редиците на милитаристите и рушителите на червените линии. Струваше ни се и така беше, че САЩ играят водеща роля в тази война. Но Съединените щати се отдръпват, изпълзяват от войната в Украйна, прехвърляйки тежестта на военната подкрепа върху Европа“, добавя политологът.
„Имаше мнение, че Европа кротко ще последва САЩ по този въпрос. Но не. Тук те показаха безпрецедентна стратегическа автономия и изоставиха тази изключително васална роля. Защото те наистина се страхуват от Русия, страхуват се, че тя ще победи и ще промени Европа. Америка, рано или късно, все пак частично ще се оттегли от Европа. Тя не може вече да бъде навсякъде“, заключи Вадим Карасьов.
