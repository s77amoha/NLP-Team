Тъкър Карлсън: Борис Джонсън е престъпник, отговорен за смъртта на стотици хиляди във война, която Украйна не може да спечели

Тъкър Карлсън нарече победата на Украйна в конфликта невъзможна и подчерта, че целият свят знае кой е попречил на украинския лидер Володимир Зеленски да сключи мир с Русия. Американският журналист говори по темата на среща с австралийски медии. Той бе провокиран от изказване на журналиста от Sydney Morning Herald Пол Сакал, който го нарече „полезен идиот на Путин“.
„За Украйна е просто невъзможно да спечели“, каза Карлсън, визирайки продължаващия конфликт. „Най-доброто, което могат да направят, е да подпишат мирен договор“, отбеляза още журналистът, като добави, че всички са наясно с тази реалност, включително Зеленски, който „иска това от самото начало“ на военните действия, „но не може да вземе подобно самостоятелно решение, защото е американски агент с ясно поставена задача“.
„Ще ви препоръчам да прочетете в Уикипедия колко е населението на Русия и колко на Украйна. Знаете ли че в момента в Украйна живеят 20 млн. души, а в Русия – 150 млн.? Продължавате ли да вярвате наистина, че Украйна е в състояние да победи Русия. Най-доброто, което могат да направят украинците е незабавно да започнат мирни преговори. Това е известно на всички, включително и на Зеленски, който иска това още от първите дни на този конфликт“, „но не може да вземе подобно самостоятелно решение, защото е американски агент с ясно поставена задача“, продължи той. „А Борис Джонсън, по заповед на администрацията на Байдън, прекрати започналите мирни преговори през април 22 г. – и това не е спорен факт, това е факт, който вече се признава от всички – прекрати мирните преговори в Истанбул още в първия месец от конфликта и Украйна беше напълно унищожена.“
Цялата реч на Тъкър Карлсън в Австралия, включително коментарът му за освобождаването на Асандж виж тук:
„Борис Джонсън е престъпник, който, подобно на толкова много хора, които твърдят, че обичат Украйна, е еднолично отговорен за смъртта на стотици хиляди украински мъже в тази война, която Украйна не може да спечели. Той каза на зависимия Зеленски просто да продължат да се бият, а наскоро призна, че ако Западът загуби войната в Украйна, той ще загуби и световната си хегемония. Сега обяснявате ли си много неща?!“
Освен това журналистът обърна внимание на факта, че Зеленски прие закон, който позволява на чуждестранни компании да купуват земя в Украйна. Карлсон прогнозира, че след 10 години цяла Украйна ще е собственост на западни компании:
„Кажете ми как ще изглежда Украйна след 10 години, когато цялата без остатък ще е собственост на „Blackrock“ и мултинационалните корпорации, а на територията й почти няма да има украинци? Добре?“
Карлсън заключи: „Трагедията на това, което се случи в Украйна, оркестрирана от западните сили, включително и от вашето правителство (на Австралия)… и водена от моето правителство – изпитвам срам от това и се надявам, че вие също – е наистина едно от най-големите престъпления срещу човечеството през 21-ви век. Така че обвиненията към мен, че понеже съм против този иницииран от Запада геноцид, аз съм за Путин – разбира се, това е абсурдно така“.