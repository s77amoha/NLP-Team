CCDH: YouTube печели милиони от отричане на климатичните промени

CCDH: YouTube печели милиони от отричане на климатичните промени
YouTube прави милиони долари годишно от реклами в канали, които отправят неверни твърдения за изменението на климата, тъй като създателите на съдържание използват нови тактики, които заобикалят политиките на платформата за борба с дезинформацията, според доклад на Центъра за противодействие на дигиталната омраза (CCDH), публикуван във вторник.
CCDH, организация с нестопанска цел, използва изкуствен интелект, за да прегледа скриптовете на 12 058 видеоклипа от последните шест години в 96 от YouTube каналите на Alphabet. Въпросните канали популяризират съдържание, подкопаващо научния консенсус относно изменението на климата – например, че човешкото поведение допринася за дългосрочни промени в температурните и климатичните модели, се казва в доклада, цитиран от Fast Company.
Анализът на организацията, която следи речта на омразата онлайн, установява, че клиповете за отричане на климатичните промени съдържа фалшиви твърдения, че глобалното затопляне не се случва или че не е причинено от парникови газове, произведени от изгарянето на изкопаеми горива, казват от организацията.
Светът изостава критично в реализацията на климатичните си целиМножество нови доклади показват, че държавите са се отклонили от пътя към ограничаване на глобалното затопляне
Докладът установява, че миналата година 70% от съдържанието за отричане на климатичните промени в анализираните канали се фокусира върху атакуването на климатичните решения като неработещи, представянето на глобалното затопляне като безвредно или полезно или представянето на науката за климата и екологичните движения като ненадеждни. Това е увеличение от 35% преди пет години.
За видеоклиповете, които поддържат подобни твърдения, е изрично забранено да генерират рекламни приходи в YouTube, съгласно политиката на Google, посочва Fast Company.
В същото време YouTube прави до 13,4 милиона долара годишно от реклами в каналите, анализирани в доклада, казват от CCDH, цитирани от Fast Company. От организацията добавят, че AI моделът ѝ е създаден, за да може да прави разлика между разумен скептицизъм и невярна информация.
Над 60 държави искат утрояване на добива на възобновяема енергияПроектоспоразумението е ръководено от Европейския съюз, САЩ и Обединените арабски емирства
В изявление YouTube не коментира директно доклада, но защити политиките си. „Дебатите или дискусиите по теми, свързани с изменението на климата, включително около обществената политика или изследвания, са разрешени“, казва говорител на платформата. „Въпреки това, когато съдържанието премине границата на отричане на изменението на климата, спираме да показваме реклами в тези видеоклипове.“
CCDH призовава YouTube да актуализира своята политика относно съдържанието, отричащо климатичните промени, и добавя, че анализът може да помогне на екологичните движения да се борят в по-широк план с фалшивите твърдения за глобалното затопляне.