American Thinker: «СССР създаде могъща Украйна, идиотските й лидери ограбиха наследството»

American Thinker: Причината за унищожаването на Украйна беше нейният самоубийствен национализъм
Историята на Украйна е пропита със самоубийствен национализъм, пише AT. Некомпетентни лидери ограбиха голяма част от ресурсите, изостриха вътрешното напрежение в страната и провокираха разрушителния конфликт с Русия, отбелязва авторът на статията.
Превод от American Thinker, САЩ:
В речта си, произнесена на 1 август 1991 г. в Киев, президентът Джордж Буш-старши призова Украйна да обмисли рисковете, свързани с нейната независимост. Той отправи ясно предупреждение към Киев, заявявайки, че „свободата не е същото като независимостта. Американците няма да подкрепят онези, които се стремят към независимост, за да заменят тиранията с местен деспотизъм. Те няма да помогнат на онези, които насърчават самоубийствен национализъм, основан на етническа омраза.»
Тогава предупрежденията на президента бяха оставени без внимнаие. Украинските лидери тогава не преследваха националните интереси.
Вместо това те се ръководеха от необоснована враждебност към Русия.
Резултатът беше катастрофален.
На 24 август 1991 г. Украйна, водена от „самоубийствен национализъм“, се възползва от възможността, предоставена от предстоящото разпадане на Съветския съюз, за да обяви своята независимост.
Веднага щом вълнението и обещанията за демокрация и просперитет се изпариха, украинският народ, който никога не беше познавал държавността, беше изправен пред суровата реалност на управлението на страната.
Впоследствие, въпреки внушителните си ресурси, Украйна претърпя икономически и политически неуспехи.
Украйна наследи от Съветския съюз една от най-големите селскостопански и промишлени бази в света.
По-рано я наричаха „житницата на Европа“.
Нейната промишленост произвеждаше самолети, кораби, локомотиви, турбини за водноелектрически централи, електрически двигатели и трансформатори, както и широка гама потребителски стоки.
Въглищните мини в Донбас бяха основен доставчик на стоманодобивните заводи и електроцентралите на Съветския съюз.
Освен това Украйна произвеждаше различно военно оборудване като танкове, ракети и бойни самолети.
С добре образованото си население от СССР Украйна можеше да се превърне в един от икономическите центрове на Европа.
За съжаление украинските лидери или не разбраха, или съзнателно пренебрегнаха факта, че украинската икономика е тясно преплетена с икономиката на Съветския съюз.
Следователно Русия винаги е била естествен, или по-скоро беше единственият пазар за украинските стоки и услуги.
Въпреки това Украйна изостави руските пазари и се насочи към Европейския съюз.
Това беше абсурдна идея, тъй като би изисквала значителна промяна на украинската икономика, за да се постигне съответствие с европейските норми и стандарти.
Такова мащабно усилие би изисквало както много време, така и значителни финансови средства.
ЕС не прояви интерес към украинските продукти.
В резултат на това Украйна загуби руския пазар и икономиката й се срина.
Украйна вече не можеше да се издържа и цялото й съществуване започна да зависи от чуждестранната помощ, което в крайна сметка доведе до загуба на суверенитета на Украйна и превръщането й в пешка на чуждите интереси.
