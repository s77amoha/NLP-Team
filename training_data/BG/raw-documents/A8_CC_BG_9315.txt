Промените на климата могат да струват 38 трл. долара годишно до 2050 г.

Промените на климата могат да струват 38 трл. долара годишно до 2050 г.
Климатичните промени могат да нанесат щети за минимум 38 трлн. долара в земеделието, инфраструктурата и производството до 2050 г., съобщи германският правителствен Институт за изследване на климата в Потсдам. Причината за това е увеличаването на парниковите емисии в резултат на човешката дейност, твърдят авторите.
От института предвиждат, че промените в климата ще доведат до "заличаване" на 17% от световния БВП.
"Човечеството ще е по-бедно, отколкото би било без климатичните промени", заключава изследователят Леони Венц, един от авторите в проучването. Той допълва, че ще е по-евтино да се вземат предпазни мерки, отколкото да се избягват.
За да бъде овладян ефектът на глобалното затопляне с до 2 градуса по Целзий в края на века, светът ще трябва да изразходи близо 6 трл. долара до 2050 г. Това е по-малко от една шеста от стойността на предполагаемите щети, които ще бъдат нанесени, ако се допусне затоплянето да превиши този праг.
За разлика от предишни изследвания, стигащи до извода, че промените на климата ще облагодетелстват някои икономики, сега се твърди, че щетите ще засегнат целия свят, а най-болезнено - бедните и развиващите се страни.
Прогнозите на Потсдамския институт се основават на прогнозируемите температури и предполагаемото количество на валежите, но не взимат под внимание бедствия като горски пожари и покачване нивото на морското равнище. Отчетени са само отделените емисии, въпреки че в глобален мащаб емисиите на парникови газове се увеличават рекордно.
В проучването са включени данни за температурата и валежите от 1600 региона в света през последните 40 години, като са отчетени най-скъпо струващите от тях. Направена е оценка на щетите заедно с моделируеми прогнози.
Ако настоящият обем на парниковите емисии се запази, а глобалните температури се покачат над 4 градуса по Целзий, след 2050 г. загубите на доходи в света ще са около 60% до 2100 г.