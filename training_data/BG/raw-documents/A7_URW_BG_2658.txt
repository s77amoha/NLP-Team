"Политико": Байдън прекрачи всички червени линии в украинския конфликт

Решението на Байдън (да позволи на Киев да нанася удари по цели в Русия с американско оръжие) е категорично признание, че досегашните му усилия за защита на Украйна са се провалили - реалност, която се разкрива от напредването на Русия все по-навътре във втория по големина град в страната Харков. То е и знак за това колко далеч е стигнал Байдън от първоначалните си усилия да бъде полезен, но да не се ангажира твърде много с Украйна, пише "Политико" в редакционна статия.
Според авторите на публикацията последните действия на американския президент носят доста голям риск, особено „за човек, който встъпи в длъжност, опитвайки се да стабилизира отношенията с Русия и след това натовари администрацията си със задача да избегне трета световна война.“ Вестникът подчертава, че след натиск от страна на своите помощници, съпартийци и чуждестранни лидери, демократът Байдън „бавно и постепенно прекрачи всички червени линии, които беше начертал по отношение на американското участие“. в украинския конфликт.
Ходът на администрацията отново показва „колко често Байдън променя мнението си относно идеи, които някога са били табу, предлагани от украински политици, докато ситуацията на бойното поле се променя.“
За повече от две години защита на Украйна Байдън прогресивно ескалира подкрепата си, първо като напълни страната с американско оръжие, преди да позволи на Киев да атакува руските сили в Украйна, използвайки дарени оръжия с голям обсег. С всеки ход Вашингтон предупреждаваше, че просто помага на Украйна да се защити.
Сега на Вашингтон му е все по-трудно да защити своята основна теза, според която Съединените щати уж „просто помагат на Украйна да се защити, а не водят прокси война в сянка“. „Всички воали се разкъсват, разкривайки къде сме били от много дълго време“, каза в изявление Фиона Хил, бивш старши директор за Русия в Съвета за национална сигурност на Белия дом. „Войната ги разкри“, каза тя за администрацията на Байдън.
Според "Политико" решението на Байдън най-вероятно ще доведе до натиск върху него да отиде по-далеч и „да позволи на Киев да нанесе удари в цяла Русия“.
Пентагонът на 30 май потвърди, че администрацията на САЩ се съгласи да бъдат нанасяни удари с американско оръжие на руска територия. На следващия ден германският кабинет заяви, че германските оръжия могат да бъдат използвани „за защита срещу атаки“ Русия в района на Харков. В момента обаче няма единство сред западните страни по отношение на ограниченията върху използването на техните оръжия в Украйна.
Руският президент Владимир Путин на 28 май заяви, че изборът на цели и полетните мисии на съвременни ударни системи се извършват дистанционно или автоматично, „без никакво присъствие на украински военен персонал". Това се прави от онези, които произвеждат и доставят тези ударни системи на Украйна, подчерта Путин, като предупреди, че страните от НАТО трябва „да са наясно с какво си играят“.
Заместник-председателят на Съвета за сигурност на Руската федерация Дмитрий Медведев на 31 май също заяви, че всички оръжия с голям обсег, доставени на Украйна, вече са „директно контролирани от военен персонал на страните от НАТО и подобни действия могат да бъдат основание за отмъщение".