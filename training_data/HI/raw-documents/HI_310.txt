यूक्रेन जंग में रूस के साथ तानाशाह की सेना

उत्तर कोरिया के संयुक्त राष्ट्र राजदूत सोंग किम ने परिषद से कहा, ‘अगर अमेरिका और पश्चिमी देशों की खतरनाक कोशिशों से रूस की संप्रभुता और सुरक्षा हितों को खतरा बना रहता है और अगर हमें लगा कि हमें इसका जवाब देना चाहिए तो हम उचित फैसला करेंगे. दरअसल, उत्तर कोरिया पर 2006 से ही संयुक्त राष्ट्र सुरक्षा परिषद के प्रतिबंध लगे हुए हैं. उत्तर कोरिया ने रूस में अपने सैनिकों की तैनाती की बात को स्वीकार तो नहीं किया है, लेकिन उसका कहना है कि ऐसा कोई भी कदम अंतरराष्ट्रीय कानून के तहत ही होगा. हालांकि, कई रिपोर्ट में दावा है कि उत्तर कोरिया के सैनिक रूसी सेना के साथ मिलकर यूक्रेन के खिलाफ जंग लड़ रहे हैं. तनाशाह किम जोंग उन हथियार और सैन्य उपकरण भी मुहैया कराकर पुतिन की मदद कर रहे हैं.