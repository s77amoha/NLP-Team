रूस-यूक्रेन युद्ध में हिस्सा नहीं लेंगे उत्तर कोरिया के सैनिक, दक्षिण कोरिया के दावों को बताया बेबुनियाद

रूस-यूक्रेन के बीच जंग चल रही है. इस बीच उत्तर कोरिया का बड़ा बयान आया है. उत्तर कोरिया ने कहा है कि उसके सैनिक युद्ध में हिस्सा नहीं लेंगे. यूक्रेन और दक्षिण कोरिया ने दावा किया था कि उत्तर कोरिया के सैनिक इस युद्ध में हिस्सा ले सकते हैं. हालांकि, उत्तर कोरिया ने इस दावों को बेबुनियाद बताया है. उधर, रूस की मदद के लिए उत्तर कोरिया की ओर से सैनिक भेजे जाने की की खबर पर दक्षिण कोरिया एक्शन मोड में है. उसने चेतावनी दी कि अगर ऐसा है तो वो भी यूक्रेन में हथियार सप्लाई करेगा. हालांकि, उत्तर कोरिया और रूस दोनों ने इन खबरों को खंडन किया है.
दक्षिण कोरिया को चिंता है कि रूस वेपन टेक्नोलॉजी के जरिए उत्तर कोरिया को फायदा पहुंचा सकता है. इससे दक्षिण कोरिया को टारगेट करने में उत्तर कोरिया को ताकत मिल सकती है. राष्ट्रीय सुरक्षा परिषद की आपातकालीन बैठक में दक्षिण कोरिया के अधिकारियों ने उत्तर कोरिया की ओर से सैनिकों की कथित तैनाती की निंदा की. साथ ही इसे दक्षिण कोरिया और दुनिया के लिए गंभीर सुरक्षा खतरा बताया.
दक्षिण कोरिया की खुफिया एजेंसी का दावा
फरवरी 2022 से यूक्रेन और रूस जंग लड़ रहे हैं. इस दरम्यान उत्तर कोरिया और रूस का आपसी सहयोग काफी मजबूत हुआ है. जबकि दक्षिण कोरिया अमेरिका के पक्ष रहता है. पिछले सप्ताह दक्षिण कोरिया की खुफिया एजेंसी ने पुष्टि की थी कि इस महीने उत्तर कोरिया ने अपने 1500 सैनिकों को रूस भेजा है.

