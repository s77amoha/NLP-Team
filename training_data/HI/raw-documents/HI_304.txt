7 दिन में साल भर का हिसाब... यूक्रेन ने रूस को दिन में दिखाए तारे, मचाई ऐसी खलबली कि टेंशन में आ गए पुतिन

रूस-यूक्रेन जंग में पुतिन अब तक फ्रंट सीट पर थे. यूक्रेन पर रूस ताबड़तोड़ हमला कर रहा था. रूस के सामने यूक्रेन पानी भरता नजर आ रहा था. मगर अब बाजी पलट गई है. अब रूस बैकफुट पर है. यूक्रेन फ्रंट सीट से चढ़ाई कर रहा है. यूक्रेन ने जंग को अब दिलचस्प मोड़ पर ला दिया है. अब तक डरा और सहमा यूक्रेन अब रूस को आंखे दिखाने लगा है. न केवल आंखे दिखा रहा है, बल्कि रूस की सरजमीं पर अंगद के पांव की तरह पैर जमा रहा है. वह अब लगातार रूस की धरती से ही पुतिन के सैनिकों और खदेड़ रहा है. जी हां, यूक्रेन अब रूस की जमीन को हथियाने लगा है. यूक्रेन के इस कदम से पुतिन की टेंशन बढ़ती जा रही है.
दरअसल, यूक्रेन ने एक हफ्ते में रूस की उतनी जमीन हथिया ली है, जितनी पुतिन को हथियाने में एक साल लग गए. खुद जेलेंस्की ने यह दावा किया है. जेलेंस्की ने इस बात की पुष्टि की है कि यूक्रेनी सेना अब रूस के कुर्स्क इलाके के अंदर घुसकर हमला कर रही है. जी हां, पिछले एक सप्ताह यानी 6 अगस्त से यूक्रेन रूस के घर में घुस कर हमला कर रहा है. यूक्रेनी सेना आक्रमकारियों यानी पुतिन के क्षेत्र में युद्ध को आगे बढ़ा रही है. खुद रूस ने भी माना था कि करीब 1 हजार यूक्रेनी सैनिक टैंक और बख्तरबंद वाहनों के साथ कुर्स्क क्षेत्र में घुसे. यूक्रेन के इस कदम से यह बात अब साफ होती जा रही है कि पुतिन का मौजूदा स्थिति पर मजबूत कंट्रोल नहीं है.