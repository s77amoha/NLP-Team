यूक्रेन की प्रतिक्रिया

यूक्रेन के विदेशी मामलों की समिति के सदस्य ओलेक्ज़ेंडर मेरेज़को ने कहा है कि क्राइमिया को रूस के हवाले करने वाले किसी भी समझौते पर यूक्रेन के सहमत होने का सवाल ही नहीं पैदा होता.
उन्होंने कहा, "हर नज़रिए से हम सहमत नहीं हो सकते क्योंकि हमारे संवैधानिक क़ानून के तहत इसका सवाल ही नहीं उठता. संविधान किसी भी सरकार या राष्ट्रपति को अपनी इलाक़ाई अखंडता को भंग करने या इसे दूसरे देश को देने की इजाज़त नहीं देता. उदाहरण के लिए क्राइमिया."
उन्होंने कहा, "यह पूरी तरह असंभव है. राजनीतिक रूप से भी यूक्रेन में किसी राष्ट्रपति के लिए यह अंसभव है. हमारे हिसाब से इसका सवाल ही नहीं पैदा होता है."
वहीं ज़ेलेंस्की के सलाहकार दमित्रो लिटविन ने लांज़ा की टिप्पणी को ‘यूक्रेन पर शांति के लिए दबाव’ डालने वाला बताया है. उनका कहना है कि "यह पुतिन हैं जो जंग चाहते हैं."
उन्होंने कहा, "मोर्चे पर हुई झड़पों में पुतिन ने अपने सबसे अधिक लोग खोए हैं. इसका क्या मतलब है? यह स्वाभाविक है कि वो जंग जारी रखना चाहते हैं."
"यूक्रेन 2022 से ही शांति का प्रस्ताव देता आया है और उसने कई व्यावहारिक प्रस्ताव रखे हैं. रूस को बताना होगा कि शांति ज़रूरी है और शांति टिकाऊ होनी चाहिए, ताकि दोबारा यूक्रेन पर रूसी हमला न हो."
