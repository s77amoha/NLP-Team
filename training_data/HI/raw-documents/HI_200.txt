जलवायु परिवर्तन मानव जीवन के लिए बड़ा खतरा

पृथ्वी के बढ़ते तापमान से लगातार मौसम की जलवायु परिवर्तन हो रही है, परिणामस्वरूप बारिश के तरीकों में बदलाव होने के साथ ही तेजी से गलेशियर पिघल रहे हैं। पृथ्वी के साथ-साथ मानव जीवन के लिए यह बड़ा खतरा है। जागरुकता से ही शुद्ध पर्यावरण को बचाया जा सकता है। गुरुवार को ढुंगीधार स्थित सैंट ऐंथोनी पब्लिक स्कूल के छात्र-छात्राओं को राष्ट्रपति पुरस्कार से समानित सेवा निवृत शिक्षक गंभीर सिंह चौहान ने जलवायु परिवर्तन के बारे में जानकारी दी। उन्होंने कहा कि गलोबल वर्मिग से लगतार पृथ्वी का तापमान बढ़ रहा है, जिससे जलवायु परिवर्तन हो रही है। जलवायु परिवर्तन के लिए सबसे अधिक जिम्मेदार मनुष्य है वह अपने विकास के लिए हरे-भरे पेड़ों को कट रहा है, जंगलों को आग लग रहा, कूड़ा जला रहा है जो भविष्य के लिए बड़ा खतरा है। उन्होंने कहा कि पर्यारवण को बचाने के लिए सभी में जागरुकता लानी होगी। तभी हमारा पर्यावरण सुरक्षित होगा जब पर्यावरण सुरक्षित होगा तभी हमारा जीवन सुरक्षित रह पाएंगे। उन्होंने छात्रों से पेड़-पौधे लगने की अपील की। इस अवसर पर प्रधानाचार्य गौतम बिष्ट, अनिल सेमल्टी, रघुवर गुसाईं, मीना चमियाल, संगीता तोपवाल, रेखा सकलानी, अरविंद, दाताराम जुयाल आदि उपस्थित थे।