अमेरिका के अगले राष्ट्रपति यूक्रेन युद्ध पर क्या असर डाल सकते हैं?- दुनिया जहान

सितंबर 2024 में, यूक्रेन के राष्ट्रपति वोलोदिमीर ज़ेलेंस्की अमेरिका पहुंचे और वहां अमेरिकी नेताओं के सामने अपनी विजय योजना पेश की। यह योजना उन्होंने अपनी संसद में पेश करने से कुछ हफ्ते पहले ही साझा की थी और यह यूक्रेन युद्ध को समाप्त करने की उनकी रणनीति का हिस्सा थी।
जब ज़ेलेंस्की अमेरिकी राष्ट्रपति से मिले, तो उनके साथ उपराष्ट्रपति और डेमोक्रेटिक पार्टी की राष्ट्रपति पद की उम्मीदवार कमला हैरिस भी मौजूद थीं। कमला हैरिस ने स्पष्ट रूप से कहा कि यूक्रेन युद्ध के अंत का कोई भी निर्णय बिना यूक्रेन की सहमति के नहीं लिया जा सकता। इसके अगले ही दिन, ज़ेलेंस्की ने न्यूयॉर्क में रिपब्लिकन पार्टी के राष्ट्रपति पद के उम्मीदवार डोनाल्ड ट्रंप से भी मुलाकात की।
डोनाल्ड ट्रंप ने इस युद्ध को जल्द समाप्त करने की जरूरत पर बल दिया और कहा कि यूक्रेन और उसके राष्ट्रपति को बहुत कठिनाइयों का सामना करना पड़ रहा है। वहीं, ज़ेलेंस्की ने कहा कि इस कठिन दौर में अमेरिका ने यूक्रेन के साथ मजबूती से खड़ा रहने का वचन दिया और वह इससे पूरी तरह संतुष्ट हैं।
इस घटनाक्रम से यह सवाल उठता है कि अमेरिका का अगला राष्ट्रपति यूक्रेन युद्ध पर क्या प्रभाव डाल सकता है। क्या उनके नेतृत्व में युद्ध समाप्त हो सकता है, या संघर्ष जारी रहेगा?

