धरती का हो जाएगा विनाश? इन देशों पर रूस करेगा परमाणु हमला! जानें पूरा मामला

रूस-यूक्रेन युद्ध पिछले तीन सालों से चल रहा है. इस युद्ध में 1 लाख से ज्यादा लोग मारे गए हैं. इनमें सबसे ज्यादा यूक्रेन के सैनिक और नागरिक शामिल हैं. जैसे-जैसे वक्त बीतता जा रहा है, ये जंग और भी भयानक होती जा रही है. इस बीच अमेरिका ने यूक्रेन को पहली बार रूस पर हमला करने के लिए लंबी दूरी की मिसाइलों का इस्तेमाल करने की इजाजत दी. जिसके बाद यूक्रेन ने रूस पर हमला किया है. यूक्रेन ने आर्मी टेक्टिकल मिसाइल सिस्टम से रूस पर हमला किया है. 
बदले की आग में जल रहा है रूस
वहीं, इस हमले के बाद रूस बदले की आग में जल रहा है. इसी दौरान रूस के व्लादिमीर पुतिन ने आज 19 नवंबर को  यूक्रेन के साथ चल रहे संघर्ष के बीच अपने परमाणु सिद्धांत में संशोधन को मंजूरी दे दी. यानी नई नीति इस बात का दायरा बढ़ाती है कि मास्को अब परमाणु हथियारों का उपयोग कर सकता है. रूस का यह फैसला अमेरिका और अन्य पश्चिमी देशों के लिए स्पष्ट संदेश है कि अगर रूस पर ऐसी मिसाइलों से हमला किया गया जो अमेरिका और पश्चिमी देशों में निर्मित हैं, तो वह यूक्रेन के साथ-साथ अमेरिका और पश्चिमी देशों पर भी परमाणु हमला कर सकता है.
रूस ने क्या कहा?
क्रेमलिन के प्रवक्ता दिमित्री पेस्कोव ने रूस के परमाणु सिद्धांत में बदलावों के बारे में कहा, "हमारे सिद्धांतों को मौजूदा हालात के अनुरूप लाना ज़रूरी था." उन्होंने इस अपडेट को एक बेहद महत्वपूर्ण दस्तावेज़ बताया जिसका विदेशों में अध्ययन किया जाना चाहिए. रूस का यह ऐलान  ऐसे समय में हुई है जब अमेरिका ने यूक्रेन को रूसी क्षेत्र को निशाना बनाकर लंबी दूरी की मिसाइल हमलों का इस्तेमाल करने की सीमित इजाजत दी है, खासकर तब जब पुतिन ने पश्चिम को चेतावनी दी थी कि कीव को मॉस्को के खिलाफ़ हमला करने में मदद न की जाए.