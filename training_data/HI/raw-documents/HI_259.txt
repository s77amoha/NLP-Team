रूस-यूक्रेन में और घातक हुई जंग, रात भर में मॉस्को ने कीव पर बरसाए 67 खतरनाक ड्रोन

रूस ने शनिवार की रात कीव पर 67 ड्रोन से एक साथ हमला किया। इससे कीव थर्रा गया। मगर यूक्रेन ने रूस के 58 ड्रोनों का मार गराया है। हालांकि इस पर रूस की कोई प्रतिक्रिया सामने आई है।
कीवः रूस और यूक्रेन के बीच ढाई वर्ष से अधिक समय से चल रहा युद्ध और भी ज्यादा घातक हो गया है। बीती रात रूस ने यूक्रेन पर 67 भीषण और खतरनाक ड्रोन से हमला किया है। यूक्रेनी सेना ने बताया कि पूरी रात रूस कीव पर ड्रोन हमले करता रहा। हालांकि यूक्रेन की वायुसेना ने उनमें से 58 ड्रोन को मार गिराने का दावा किया है। रूस के हमले को देखते हुए यूक्रेन के एयर डिफेंस सिस्टम को 11 क्षेत्रों में सक्रिय कर दिया गया है। 
सेना के अनुसार ड्रोन का मलबा कीव में पार्लियामेंट की बिल्डिंग से भी बरामद किया गया है। यूक्रेन ने अपने आधिकारिक टेलीग्राम पेज पर रूस के ड्रोन हमले और उसके मलबे के तस्वीरों के साथ यह जानकारी पोस्ट की है। सोवियत युग में पश्चिमी देशों से प्राप्त हुए एयर डिफेंस नेटवर्क सिस्टम के बाद केंद्रीय कीव तक रूस की मिसाइलों और ड्रोन का पहुंचना बेहद मुश्किल हो गया है, लेकिन यह हमला उनमें से दुर्लभतम मामलों में से एक है। 
जेलेंस्की का राष्ट्रपति कार्यालय है कितना सुरक्षित
यूक्रेन के अनुसार शहर के केंद्र में पहाड़ी की चोटी पर स्थित सरकारी क्वार्टर शायद यूक्रेन में सबसे अच्छी तरह से सुरक्षित जगह है, क्योंकि इसमें राष्ट्रपति कार्यालय से लेकर कैबिनेट और केंद्रीय बैंक के दफ्तर भी हैं। तस्वीरों में दिखाया गया है कि पार्लियामेंट की बिल्डिंग से प्राप्त ड्रोन का मलबा करीब 4 टुकड़ों में बंटा हुआ है। इसका एक टुकड़ा भवन के मुख्य गेट के प्रवेश द्वार के पैदल पथ पर है। जबकि धातु का एक और टुकड़ा छर्रे से भरा हुआ पड़ा दिख रहा है। 

