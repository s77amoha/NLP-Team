व्लादिमीर पुतिन ने यूक्रेन युद्ध पर दिए बीबीसी के सवालों के जवाब

रूस-यूक्रेन जंग को दो साल से ज़्यादा का वक्त हो चुका है.
इस जंग में उत्तर कोरिया का नाम भी आने लगा है. यूक्रेन के राष्ट्रपति वोलोदिमीर ज़ेलेंस्की ने अपनी इंटेलिजेंस एजेंसियों से मिली सूचनाओं के आधार पर दावा किया है, कि रूस उत्तर कोरियाई सैनिकों को सोमवार या मंगलवार तक जंग के मोर्चे पर तैनात कर सकता है.
हालांकि रूस के राष्ट्रपति व्लादिमीर पुतिन ने न तो रूस में उत्तर कोरियाई सैनिक मौजूद होने की पुष्टि की न ही इसे ख़ारिज किया.
वो रूस के कज़ान में ब्रिक्स सम्मेलन के समापन के बाद पत्रकारों से बात कर रहे थे. इसी दौरान बीबीसी के रूस मामलों के संपादक स्टीव रोज़नबर्ग ने उनसे इस बारे में सीधा सवाल किया.