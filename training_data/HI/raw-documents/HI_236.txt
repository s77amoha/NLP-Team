कर्मों का फल भुगतने को रहें तैयार...पृथ्‍वी की चाल में बदलाव से महागड़बड़ी, अब पहले जैसे नहीं रहेंगे दिन और रात

इंसान यदि अपनी हरकतों से बाज नहीं आएगा तो आने वाले समय में इसके काफी गंभीर परिणाम भुगतने पड़ सकते हैं. क्‍लाइमेट चेंज और इसके प्रभावों पर किए गए अध्‍ययन में चौंकाने वाले खुलासे हुए हैं.
नई दिल्‍ली. इंसान के कर्मों का कड़वा फल अब सामने आने लगा है. क्‍लाइमेट चेंज की वजह से पूरा मानव समुदाय को गंभीर परिणाम भुगतने के लिए तैयार रहना पड़ेगा. पोलर रीजन में बर्फ पिघलने की रफ्तार काफी तेज हो चुकी है. इसका असर अब पृथ्‍वी की गति (Earth Rotation) पर भी पड़ने लगा है. नए अध्‍ययन में पता चला है कि पृथ्‍वी की चाल धीमी पड़ रही है. इसका असर दिन और रात की अवधि पर पड़ने वाला है. ग्रीनलैंड और अंटार्कटिक क्षेत्र में बर्फ के पिघलने की रफ्तार काफी तेज हो चुकी है. तापमान में वृद्धि की वजह से ऐसा हो रहा है. पानी इक्‍वेटर यानी भूमध्‍य रेखा की तरफ जा रहा है, जिसके चलते पृथ्‍वी के द्रव्‍यमान यानी मास में वृद्धि दर्ज की गई है. इसका असर पृथ्‍वी की गति पर पड़ा है.
दिन लंबे, रातें छोटी
क्‍लाइमेट चेंज का असर अब स्‍पष्‍ट रूप से दिखने लगा है. इसके दुष्‍प्रभाव कई रूप में सामने आने लगे हैं. नए अध्ययन के मुताबिक, पृथ्वी के उत्तरी और दक्षिणी धु्रवों पर स्थित ग्रीनलैंड और अंटार्कटिका क्षेत्र में बर्फ तेजी से पिघल रहे हैं. इसका पानी भूमध्य रेखा की ओर शिफ्ट हो रहा है. इससे पृथ्वी का द्रव्यमान बढ़ रहा है और पृथ्वी के घूमने की गति धीमी हो रही है. पृथ्वी की गति धीमी होने से दिन की लंबाई बढ़ रही है. वहीं, रातें छोटी होने लगी हैं. यदि यही हालत रही तो भविष्‍य में हालात और भी बदतर हो सकते हैं.