रूस ने शांति वार्ता के लिए रखी शर्तें, भारत की अपील

रूस ने यूक्रेन से शांति वार्ता के लिए कुछ शर्तें रखी हैं। इनमें मुख्य रूप से यूक्रेन को तटस्थ और परमाणु हथियारों से मुक्त देश बने रहना, अपनी सेना को रूसी सीमा से हटाना, और लुहान्स्क, दोनेत्स्क, खेरसॉन व जापोरिज्जिया को रूसी क्षेत्र के रूप में मान्यता देना शामिल है। क्रीमिया और सेवस्तोपोल की स्थिति को भी मान्यता देने के साथ रूस पर लगे सभी प्रतिबंध हटाने की मांग की गई है।
भारत ने इस संघर्ष को लेकर लगातार शांति की अपील की है। पीएम मोदी ने दोनों देशों का दौरा कर बातचीत के जरिए समस्याओं का समाधान करने पर जोर दिया है। भारत ने कहा है कि वह शांति और स्थिरता की शीघ्र वापसी का पूर्ण समर्थन करता है और मानवीय दृष्टिकोण से हरसंभव सहयोग देने के लिए तैयार है।