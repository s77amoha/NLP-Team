यूक्रेन के राष्ट्रपति जेलेंस्की की 7 दिनों के अंदर हत्या की 3 कोशिशें हुई थीं नाकाम, रिपोर्ट में दावा

रिपोर्ट में दावा है कि रूस के कुछ जासूस पुतिन के प्लान को सफल नहीं होना देना चाहते. इसलिए जासूसों ने जेलेंस्की की हत्या करने की योजना के बारे में यूक्रेन के अधिकारियों को बताया.
यूक्रेन में रूसी सेना के हमलों का आज नौवां दिन है. इस बीच टाइम्स ऑफ लंदन की एक रिपोर्ट से बड़ा खुलासा हुआ है. रिपोर्ट में दावा किया गया है. युद्ध शुरू होने के बाद एक हफ्ते के अंदरयूक्रेन के राष्ट्रपति वोलोदिमीर जेलेंस्की (Volodymyr Zelensky) की हत्या की तीन कोशिशें की गई थीं, लेकिन हर बार कोशिश नाकाम रही. 
रिपोर्ट के मुताबिक, वलोदिमीर जेलेंस्की की हत्या की कोशिश इसलिए नाकाम हो गई थीं, क्योंकि युद्ध का विरोध करने वाले रूस के लोगों ने यूक्रेन के सरकारी अधिकारियों को इन हमलों के बारे में खुफिया जानकारी दी थी. रिपोर्ट में दावा है कि रूस के कुछ जासूस राष्ट्रपति व्लादिमीर पुतिन के प्लान को सफल नहीं होना देना चाहते. इसी के चलते इन जासूसों ने जेलेंस्की की हत्या करने की पूरी योजना के बारे में यूक्रेन के अधिकारियों को बता दिया था.