PM मोदी ही खत्म कराएंगे रूस-यूक्रेन जंग... अब तो जेलेंस्की को भी हो गया यकीन, कहा- भारत की यही अहमियत

नई दिल्ली: रूस और यूक्रेन के बीच जंग कब खत्म होगी, यह कोई नहीं जानता. मगर रूस और यूक्रेन युद्ध को पीएम मोदी खत्म करवा सकते हैं, खुद यूक्रेनी राष्ट्रपति जेलेंस्की को भी यकीन है. यूक्रेन के राष्ट्रपति वोलोदिमीर जेलेंस्की ने कहा कि पीएम मोदी रूस-यूक्रेन जंग को खत्म करवा सकते हैं. किसी भी जंग में उनकी यही सबसे बड़ी अहमियत है. भारत की यही सबसे बड़ी अहमियत है. दरअसल, पीएम मोदी दुनिया के इकलौते ऐसे नेता हैं, जो जंग के बीच में रूस और यूक्रेन दोनों देशों का दौरा कर चुके हैं. पीएम मोदी साफ-साफ कह चुके हैं कि भारत शांति की वकालत करता है और बातचीत के जरिए ही युद्ध खत्म हो सकता है.
टाइम्स ऑफ इंडिया को दिए इंटरव्यू में यूक्रेन के राष्ट्रपति वोलोदिमीर जेलेंस्की ने माना है कि पीएम मोदी यूक्रेन और रूस के बीच बातचीत करवा सकते हैं, इसमें कोई शक नहीं है कि ये भारत में हो सकता है और पीएम मोदी युद्ध खत्म करवा सकते हैं. लेकिन मुझे लगता है कि हमें खुद को तैयार रहना होगा और वो भी अपने हिसाब से, क्योंकि जंग हमारी धरती पर हो रही है. हमारे पास एक मंच है और वो है शांति शिखर सम्मेलन. बता दें कि रूस-यूक्रेन जंग में पिछले कुछ समय से जेलेंस्की दबाव महसूस कर रहे हैं. अमेरिकी चुनाव को लेकर भी यूक्रेन को सैन्य सपोर्ट पर संशय के बादल हैं. हालांकि, अमेरिका ही उसका सबसे बड़ा सैन्य स्रोत है. अगर अमेरिका में सरकार बदलती है तो यूक्रेन पर उसका बड़ा असर होगा.