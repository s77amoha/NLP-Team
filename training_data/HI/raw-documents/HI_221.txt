Russia-Ukraine War: एक इशारा और रूस हो जाएगा तबाह! यूक्रेनी राष्ट्रपति जेलेंस्की ने बना लिया घातक प्लान

Russia Ukraine war रूस के अटैक के बाद अब यूक्रेन ने जवाबी हमले तेज कर दिए हैं। रूस जहां ताबड़तोड़ हमले कर रहा है वहीं यूक्रेन रणनीति के साथ रूसी जमीन कब्जाने पर जुटा है। इसी के साथ रूस के कई शहरों में यूक्रेनी सेना ड्रोन अटैक भी कर रही है। अब जेलेंस्की ने पुतिन के देश को तबाह करने का बड़ा प्लान बना लिया है।
एजेंसी, नई दिल्ली। Russia Ukraine war रूस-यूक्रेन युद्ध को दो साल से ज्यादा हो गए हैं, लेकिन अभी तक कोई हार मारने को तैयार नहीं है। उलटा अब यूक्रेन ने रूस पर हमले तेज कर दिए हैं। रूस जहां ताबड़तोड़ हमले कर रहा है, वहीं यूक्रेन रणनीति के साथ रूसी जमीन कब्जाने पर जुटा है। इसी के साथ रूस के कई शहरों में यूक्रेनी सेना ड्रोन अटैक भी कर रही है। 
इस बीच अब यूक्रेन के राष्ट्रपति वोलोदिमीर जेलेंस्की ने पुतिन के देश को तबाह करने का बड़ा प्लान बना लिया है। जेलेंस्की को बस अब अमेरिका की मंजूरी मिलने का इंतजार है।
अमेरिका के इशारे का इंतजार
जेलेंस्की को अब सिर्फ अमेरिका से मंजूरी मिलने का इंतजार है, जिसके लिए उसने अमेरिका पर दबाव भी बनाना शुरू कर दिया है। यूक्रेन चाहता है कि वो रूस के सैन्य ठिकानों को निशाना बनाए और उसके लिए वो अमेरिका की मंजूरी के इंतजार में है।
अमेरिकी हथियारों से हमला करना चाहते हैं जेलेंस्की
अमेरिका ने यूक्रेन को अब तक 50 बिलियन डॉलर से ज्यादा की सैन्य सहायता दी है। हालांकि, अमेरिका ने अब तक यूक्रेन को केवल बचाव करने के लिए ये हथियार दिए हैं। अमेरिका ने इन हथियारों से दुश्मन देश पर हमला करने की इजाजत नहीं दी है। अब जेलेंस्की इन हथियारों से हमला करने की इजाजत मांग रहे हैं।
