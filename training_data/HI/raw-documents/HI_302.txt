यूक्रेन युद्ध तो कुछ नहीं... अब होगा असली संग्राम? किम जोंग ने बढ़ा दी अमेरिका की टेंशन

रूस-यूक्रेन जंग के बीच उत्तर कोरिया और अमेरिका अपने हथियारों को जखीरा बढ़ा रहे हैं. ऐसे में दोनों देशों के बीच जारी जंग और तेज हो सकती है.
रूस-यूक्रेन युद्ध और इजरायल-हमास जंग से हुई तबाही को दुनिया देख चुकी है. चारों देशों के बीच हुए मिशाइल और ड्रोन हमलों ने लाखों जिंदगियां तबाह कर दी. हजारों लोगों की जानें चली गईं और लाखों लोगों को घर छोड़ना पड़ा. ऐसी स्थिति के बावजूद दुनिया बम के ढेर बनाने में जुटी है. जिस रफ्तार से दुनिया बम और मिसाइलों का निर्माण कर रही है, इससे यही लगता है कि अब दुनिया के देश सिर्फ जंग चाहते हैं. हाल में हुए जंग के बाद दुनिया के कई देशों ने युद्ध सामग्री को तेजी से बढ़ाना शुरू कर दिए हैं. इसमें सबसे आगे उत्तर कोरिया और जापान हैं. उत्तर कोरिया जहां मिसाइलों का जखीरा बढ़ा रहा है, वहीं अमेरिका के साथ मिलकर जापान  इंटरसेप्टर मिसाइलों का निर्माण तेजी से कर रहा है.
जिस गति से ये देश हथियारों का निर्माण कर रहे हैं, इससे रूस-यूक्रेन युद्ध में और बड़ा महा संग्राम हो सकता है. इन मिसाइलों की वजह से यूक्रेन में जंग तेज हो सकती है और दोनों देश एक दूसरे को और तबाह कर सकते हैं. रॉयटर्स की हालिया रिपोर्ट के मुताबिक, उत्तर कोरिया के तानाशाह किम जोंग ने साउथ कोरिया की सीमा पर 250 परमाणु सक्षम मिसाइलों को तैनात करने का निर्देश दिया है. इन मिसाइलों को बकायदा उत्तर कोरियाई पीपुल्स आर्मी को सौंप दिया गया है. 