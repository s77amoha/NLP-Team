रूस नहीं, अमेरिका ने यूक्रेन में युद्ध भड़काया? Elon Musk ने इंटरनेट पर मचाया तहलका, शेयर की ये पोस्ट

टेक अरबपति एलन मस्क (Elon Musk) ने मंगलवार को अमेरिकी अर्थशास्त्री जेफरी डी सैक्स का एक वीडियो शेयर किया, जिसमें उन्होंने बताया कि कैसे रूसी आक्रामकता के बजाय अमेरिका के नेतृत्व वाले नाटो (NATO) विस्तार ने यूक्रेन में युद्ध को भड़काया.
X पर शेयर किए गए वीडियो में अमेरिकी अर्थशास्त्री ने तर्क दिया कि यूक्रेन में नाटो का विस्तार करने के अमेरिका के इरादे के कारण रूसी राष्ट्रपति व्लादिमीर पुतिन ने हमला किया.
सैक्स वीडियो में कहते हैं, 'यह यूक्रेन पर व्लादिमीर पुतिन द्वारा किया गया हमला नहीं है, जैसा कि आज हमें बताया जा रहा है.' वीडियो की सटीक तारीख और समय की पुष्टि नहीं की जा सकी.
जेफरी डी सैक्स ने जो बाइडेन प्रशासन के इस गलत दावे के लिए आलोचना की है कि रूस का यूक्रेन पर हमला 'बिना उकसावे के' था.
सैक्स ने कॉमन ड्रीम्स के लिए 2023 के एक लेख में लिखा, 'बाइडेन टीम लगातार 'बिना उकसावे के' शब्द का इस्तेमाल करती है, हाल ही में यह युद्ध को पूरे हुए एक साल के दौरान बाइडेन के प्रमुख भाषण में भी सुना गया.'