पुतिन ने दी कीव और नाटो को धमकी... अब तक धैर्यवान रहे, अब दुश्मनों को ...

रूस के राष्ट्रपति व्लादिमीर पुतिन ने अपने संबोधन में देशवासियों से कहा...
प्रिय देशवासियों
हमारे पास कोई विकल्प नहीं है, कीव शासन और उनके नाटो मास्टर्स ने हमारे देश को आतंकित करने का फैसला किया है. वे हमारे क्षेत्रों में घुस रहे हैं. हमारे नागरिकों को मार रहे हैं. अत्याचार कर रहे हैं. वे सोचते हैं कि इसका कोई जवाब नहीं मिलेगा. हम यह आशा करते हुए लंबे समय लंबे समय से धैर्यवान रहे कि स्थिति सामान्य हो जाएगी, लेकिन कीव और उनके नाटो मास्टर्स ने संघर्ष को चरम पर ले जाने का फैसला किया है. खैर, हम उन्हें जवाब देंगे. हमारे दुश्मन नष्ट हो जाएंगे. दुर्भाग्य से, हमारे पास कोई और विकल्प नहीं है.
यह भी पढ़ें: इजरायल पर 11 महीने में दो बड़े हमले, क्या इस बार अमेरिका बनेगा रक्षक... कितनी है तैयारी?
पुतिन से पहले यूक्रेन के राष्ट्रपति ने क्या कहा था...
पुतिन की चेतावनी से पहले उधर यूक्रेन के राष्ट्रपति वोलोदिमीर जेलेंस्की ने कहा कि वो कुर्स्क इलाके में हमला बंद कर देंगे. साथ ही रूस के अन्य शहरों की तरफ बढ़ना भी बंद कर देंगे. जिसमें मॉस्को भी शामिल है. लेकिन पुतिन को हमारे साथ शांति समझौता करना होगा. साथ ही हमारे जितने भी विवादित क्षेत्र हैं, वो वापस करने होंगे. जिसमें क्रीमिया भी शामिल हैं. जेलेंस्की का मानना है कि इस शांति समझौते से मामला हल हो जाएगा.
अमेरिका को नहीं थी कुर्स्क इलाके में हमले की जानकारी!
इस बीच रूस ने नाटो और यूक्रेन से कब्जा किए गए टैंक्स और बख्तरबंद वाहनों की प्रदर्शनी लगाई है. ये प्रदर्शनी मॉस्को आर्मी 2024 इंटरनेशनल एक्सपो में लगाई गई है. उधर, व्हाइट हाइस ने यह बात मानी है कि यूक्रेन ने रूस के कुर्स्क इलाके में हमला करने से पहले अमेरिका को नहीं बताया था. यह जानकारी व्हाइट हाउस प्रेस सेक्रेटरी केरीन जीन पियरे ने दी. जबकि रूस का मानना है कि ये अमेरिका और नाटो की साजिश थी.
यह भी पढ़ें: जहां नहीं जा पाएंगे वायुसेना के फाइटर जेट, वहां जाकर दुश्मनों को बर्बाद करेगा Gaurav बम... टेस्ट सफल
बाइडेन ने कहा- कुर्स्क पर हमला पुतिन के लिए कन्फ्यूजन
अमेरिकी राष्ट्रपति जो बाइडेन ने कहा कि यूक्रेन का रूस के कुर्स्क इलाके पर कब्जा करना, रूस के राष्ट्रपति पुतिन के लिए कन्फ्यूजन वाली स्थिति थी. यह यूक्रेन के लिए बड़ी सफलता है. अमेरिका लगातार कीव के संपर्क में है. लगातार उनके साथ सामंजस्य बना कर रख रहा है.
यूक्रेन की सेना के कमांडर इन चीफ ओलेक्जेंडर सिरस्की ने कहा कि रूस के कुर्स्क इलाके में यूक्रेनी सेना ने 74 स्थानों पर पूरा कब्जा बना रखा है. 40 वर्ग किलोमीटर का इलाका य़ूक्रेन के कब्जे में है. रूस के स्पेशल फोर्सेस कमांडर मेजर जनरल अप्ती अलाउदिनोव ने कहा कि यूक्रेन की सेना को रोक दिया गया है. वो आगे नहीं बढ़ पा रहे हैं. कुर्स्क के गवर्नर एलेक्सी स्मिरनोव ने स्थानीय लोगों से संयम से काम लेने को कहा है.
यह भी पढ़ें: फ्लाइट कैंसल, जंगी बेड़ा रवाना... मिडिल ईस्ट में जंग की आहट, क्या आज कयामत की रात होगी?
इस बीच रूस ने पिछले 24 घंटे में यूक्रेन में 38 ड्रोन और दो इस्कंदर-एम बैलिस्टिक मिसाइलें दागी हैं. जिसकी वजह से यूक्रेनी एयर डिफेंस सिस्टम पूरे समय एक्टिव रहे हैं. कहा जा रहा है कि इन सिस्टम्स ने आठ इलाकों में तीस ड्रोन्स को मार गिराया.