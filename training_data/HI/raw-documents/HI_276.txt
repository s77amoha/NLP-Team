अभियुक्तों को सैनिक बना रहा है रूस

रूस और यूक्रेन के बीच जारी जंग के बीच बीबीसी को ऐसे सुबूत मिले हैं कि रूस को सेना में भर्ती करने के लिए नए लोग ढूंढने के लिए जूझना पड़ रहा है.
दोनों ही देश जेलों में बंद अपराधियों को जेल से निकालकर जंग के लिए तैयार कर रहे हैं.
अब बीबीसी रूसी सेवा और एक इंडिपेंडेंट आउटलेट 'मीडिया-ज़ोना' की पड़ताल में ये सामने आया है कि किस तरह रूस उन लोगों पर रूसी सेना में शामिल होने का कॉन्ट्रैक्ट साइन करने के लिए दबाव डाल रहा है जिनपर अभी अपराध साबित नहीं हुए हैं और उनपर अभी मुक़दमा चलना है.
जेल से कैदियों की भर्ती का ज़िम्मा रूसी रक्षा मंत्रालय ने ले लिया है. पहले ये काम वागनर समूह करता था जो अपराधियों को अपने यहां शामिल करता था.
रूसी जेलों में हालात इतने बुरे हैं कि वहां से बचने के लिए कई लोग फ़्रंटलाइन पर मारे जाने का जोखिम उठाने को तैयार हैं.
