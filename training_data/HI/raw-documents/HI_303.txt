यूक्रेन ने रूस के चार हवाई अड्डों पर किया ड्रोन अटैक, भारतीयों के लिए एडवाइजरी जारी

यूक्रेन ने रात भर के दौरान चार रूसी सैन्य हवाई अड्डों पर ड्रोन हमला बोला। रूस के वोरोनिश कु‌र्स्क सवासलेका और बोरिसोग्लबस्क हवाई अड्डों को निशाना बनाया गया। हमले का उद्देश्य यूक्रेन पर बम हमलों के लिए युद्धक विमानों का उपयोग करने की मास्को की क्षमता को कमजोर करना था। रायटर का कहना है कि दावे की तुरंत स्वतंत्र पुष्टि नहीं हो पाई है।
यूक्रेन ने रात भर के दौरान चार रूसी सैन्य हवाई अड्डों पर ड्रोन हमला बोला। रूस के वोरोनिश, कु‌र्स्क, सवासलेका और बोरिसोग्लबस्क हवाई अड्डों को निशाना बनाया गया। हमले का उद्देश्य यूक्रेन पर बम हमलों के लिए युद्धक विमानों का उपयोग करने की मास्को की क्षमता को कमजोर करना था। रायटर का कहना है कि दावे की तुरंत स्वतंत्र पुष्टि नहीं हो पाई है।
खार्किव के स्थानीय गवर्नर ने कहा कि कु‌र्स्क में हमले के बाद से रूसी बलों ने यूक्रेन के उत्तरपूर्वी खार्किव में सीमावर्ती बस्तियों पर गाइडेड बम हमलों की संख्या कम कर दी है। साथ ही, रूस के बेलगोरोद सीमा क्षेत्र में यूक्रेन की ओर से भारी गोलाबारी के कारण बुधवार को आपातकाल घोषित कर दिया गया। बेलगोरोद के गवर्नर व्याचेस्लाव ग्लैडकोव ने स्थिति को बेहद कठिन और तनावपूर्ण बताया। हमलों ने घरों को नष्ट कर दिया और नागरिक हताहत हुए।
