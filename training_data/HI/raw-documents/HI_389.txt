रूस की नई परमाणु नीति: पुतिन का कड़ा रुख और संभावित यूक्रेन पर हमला

यूक्रेन पर होगा परमाणु हमला
पुतिन के अपडेटेड परमाणु सिद्धांत में क्या कहा गया है, अपडेटेड परमाणु नीति के मुताबिक, रूस एक गैर-परमाणु राज्य की आक्रामकता पर विचार करेगा, खासकर जब एक परमाणु शक्ति संपन्न राज्य द्वारा समर्थित हो, तो यह उसके खिलाफ एक समन्वित हमला होगा और उसी तरह से जवाबी कार्रवाई करेगा.
अब ड्रोन हमले के जवाब में चलेगा परमाणु?
इतना ही नहीं पुतिन द्वारा हस्ताक्षरित नए आदेश में ड्रोन हमलों सहित रूस पर किसी भी महत्वपूर्ण पारंपरिक हमले के खिलाफ जवाबी कार्रवाई में परमाणु हथियारों के उपयोग की भी इजाजत है. पेसकोव ने मंगलवार को मीडिया से बातचीत करते हुए कहा, "परमाणु राज्य की भागीदारी के साथ एक गैर-परमाणु राज्य द्वारा आक्रमण को एक संयुक्त हमला माना जाता है.
पुतिन ने पहले ही दी थी चेतावनी
पुतिन ने पहले अमेरिका और उसके यूरोपीय सहयोगियों को कड़ी चेतावनी जारी की थी, जिसमें उन्होंने आगाह किया था कि यूक्रेन को उन्नत पश्चिमी हथियारों के साथ रूसी क्षेत्र में गहराई तक हमला करने की इजाजत देने से तनाव बढ़ सकता है और रूस के साथ सीधा संघर्ष हो सकता है.