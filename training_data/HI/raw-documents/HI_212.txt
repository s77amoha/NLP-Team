Russia–Ukraine War: यूक्रेनी राष्ट्रपति वोल्डिमीर जेलेंस्की की इस कारण बढ़ी हुई टेंशन, अब दुनिया के देशों से कर दी है ये अपील

इन दिनों रूस और उत्तर कोरिया के बीच बढ़ती नजदीकियों को लेकर यूक्रेनी राष्ट्रपति वोल्डिमीर जेलेंस्की की टेंशन बढ़ी हुई है। उन्होंने दोनों देशों के बीच बढ़ रही नजदीकियों को लेकर चिंता जताई है। खबरों के अनुसार, यूक्रेनी राष्ट्रपति वोल्डिमीर जेलेंस्की ने इस संबंध में अपनी प्रतिक्रिया दी है। उन्होंने कहा कि इन नजदीकियों से यूक्रेन और रूस के बीच चल रही जंग और बढ़ सकती है। यूक्रेनी राष्ट्रपति वोल्डिमीर जेलेंस्की ने अब दुनिया के देशों से इस दोस्ती को रोकने की अपील की है। 
उन्होंने सोशल मीडिया के माध्यम से अपनी प्रतिक्रिया दी है। यूक्रेनी राष्ट्रपति ने कहा कि एक नया खतरा सामने है- रूस और उत्तर कोरिया के बीच दोस्ती। उत्तर कोरिया रूस को सैनिक भेज रहा है।
यूक्रेनी राष्ट्रपति वोल्डिमीर जेलेंस्की इस संबंध में आगे कहा कि यूक्रेन सरकार को इस बढ़ते खतरे से निपटने के लिए अंतरराष्ट्रीय साझेदारों से निष्पक्ष प्रतिक्रिया देने की उम्मीद है।  रूस और उत्तर कोरिया के बीच बढ़ती नजदीकियों से तो अब ऐसा लग रहा है कि रूस-यूक्रेन युद्ध अभी थमने वाला नहीं है।