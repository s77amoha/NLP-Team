क्या अब नहीं करनी होगी आर्कटिक पर बर्फ पिघलने की चिंता? साइंटिस्ट खुद ‘उगाएंगे’ वहां आइस, जानिए कैसे

साइंटिस्ट आर्कटिक की बर्फ के पिघलने के संकट से उबरने का एक जबरदस्त प्लान लेकर आए हैं. उनका इरादा आर्कटिक पर ही नई बर्फ पैदा करने का है. उनका मानना है कि आर्कटिक की सतह पर ठंडे पानी की परत डालने से वह जम कर नई बर्फ तो बनाएगा ही, मौजूदा बर्फ भी कम पिघलेगी जिससे आर्कटिक के संकट को तेजी से सुलझाने में मदद मिल सकेगी. इसके प्रयोग के नतीजों से वे बहुत उत्साहित हैं.
पूरी पृथ्वी पर जलवायु परिवर्तन के बढ़ते खतरे से वैज्ञानिक ही नहीं कई लोग चिंचित हैं. इसका अगर सबसे बड़ा खतरा आर्कटिक इलाके की तेजी से पिघलती बर्फ बताई जा रही है. जिसके कारण दुनिया के कई बड़े शहर तक जल्दी ही डूबने की हालत में पहुंचने लगे हैं. हर कुछ महीने बात नए आंकड़े आर्कटिक के हाल को और भयावह दिखाते हैं, लेकिन उसक हल की बात कम हो होती है. अब जलवायु परिवर्तन की इस बड़ी चिंता का वैज्ञानिकों ने एक बहुत ही कारगर समाधान निकालने का दावा किया है. उन्होंने एक ऐसा अनूठा तरीका निकाला है, जो उन्हें बर्फ “बढ़ाने” और आर्कटिक सागर को “फिर से जमने” के असंभव काम में मदद करेगा. यानी अब एक तरह से आर्कटिक में बर्फ “उगाई” जा सकेगी.
मुश्किल हैं परम्परागत उपाय
जलवायु परिवर्तन के इस भीषण प्रभाव को रोकने के लिए, दुनिया भर में उत्सर्जन में नाटकीय रूप से कमी लाने की ज़रूरत होगी, जिससे वैज्ञानिक कम समय में इसे रोकने के तरीके खोज रहे हैं. इन तरीकों में से, वैज्ञानिक जमे हुए आर्कटिक महासागर के कुछ हिस्सों में समुद्री जल पंप करने पर विचार कर रहे हैं.