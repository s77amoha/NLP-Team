नवीकरणीय ऊर्जा एवं हरित प्रक्रियाओं पर चर्चा की

आईआईटी में तीन दिवसीय अंतरराष्ट्रीय रासायनिक अभियांत्रिकी सम्मेलन,आईआईटी में तीन दिवसीय अंतरराष्ट्रीय रासायनिक अभियांत्रिकी सम्मेलन रुड़की, कार्यालय...
भारतीय प्रौद्योगिकी संस्थान में ऊर्जा, पर्यावरण और स्थिरता पर तीन दिवसीय रासायनिक अभियांत्रिकी सम्मेलन शुरू हुआ। इसका मकसद शिक्षा जगत और उद्योगों में विभिन्न स्तरों पर काम करने वाले लोगों के बीच विचारों के आदान-प्रदान के लिए एक मंच प्रदान करना है।
आईआईटी के निदेशक प्रो. केके पंत ने बताया कि रासायनिक अभियांत्रिकी विभाग की स्थापना 1963 में स्नातक पाठ्यक्रम के साथ की गई थी। विभाग में वर्तमान में 25 संकाय सदस्य और 500 से अधिक छात्र हैं। संस्थान की स्थापना के 60 वर्ष पूरे होने के उपलक्ष्य में तीन दिवसीय सम्मेलन आयोजित किया गया है। इसका शुभारंभ मुख्य अतिथि ईआईएल की सीएमडी वर्तिका शुक्ला तथा सीआईपीईटी (सह-संरक्षक) के महानिदेशक प्रो. शिशिर सिन्हा ने किया।