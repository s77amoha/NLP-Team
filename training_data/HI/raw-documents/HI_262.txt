उत्तर कोरिया के सैनिक यूक्रेन में क्या रूस के लिए जंग लड़ रहे हैं?

ऐसी रिपोर्ट्स सामने आ रही हैं कि उत्तर कोरिया के सैनिकों को यूक्रेन में रूस की सेना की मदद के लिए तैनात किया गया है.
पिछले सप्ताह, यूक्रेनियन न्यूज़ एजेंसी इंटरफैक्स-यूक्रेन और कीएव पोस्ट ने यूक्रेन के ख़ुफ़िया विभाग के सूत्रों के हवाले से एक रिपोर्ट जारी की थी.
इसमें बताया गया था कि 3 अक्तूबर को डोनबास में रूस के कब्ज़े वाले इलाके पर यूक्रेन ने एक मिसाइल हमला किया था. इस हमले में उत्तर कोरिया की सेना के 6 अधिकारी मारे गए थे और 3 घायल हो गए थे.
सूत्रों के मुताबिक़, उत्तर कोरिया की सेना के अधिकारियों का एक समूह उनके रूसी सहयोगियों से मिलने और उनके साथ "अनुभव साझा करने" के इरादे से वहां गया था. क्या इन दावों में कोई सच्चाई है?
यूक्रेन के ख़ुफ़िया विभाग ने पिछले साल एक रिपोर्ट दी थी. इसके मुताबिक़, उत्तर कोरिया के सैन्य अधिकारियों का एक छोटा सा समूह यूक्रेन में रूस के कब्ज़े वाले इलाके में गया था.