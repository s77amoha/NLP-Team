जाते जाते पुतिन को दर्द दे गए बाइडेन, आखिरकार निभा दिया यूक्रेन से किया वादा, रूस को हो गई टेंशन!

अमेरिका में डेमोक्रेट्स की सत्ता छिन चुकी है. रिपब्लिकन ट्रंप चुनाव जीतते ही अपनी पसंद की भर्तियां कर रहे हैं. बाइडेन ने जाते जाते ट्रंप की मुश्किलें बढ़ा दी हैं. दरअसल व्हाइट हाउस का अधिकारिक हैंडओवर होना बाकी है. पुराने फैसले जल्दी-जल्दी निपटाए जा रहे हैं. इसबीच अमेरिकी प्रशासन ने यूक्रेन को अपनी उन लॉन्ग रेंज अमेरिकी मिसाइलों का इस्तेमाल करने की मंजूरी दे दी, जिनका इस्तेमाल जेलेंस्की चाहकर भी नहीं कर पा रहे थे. रॉयटर्स और एसोसिएटेड प्रेस ने सूत्रों के हवाले से कहा है कि अमेरिकी मिसाइलें पूरे रूस में कहीं पर भी हमला करने में सक्षम हैं. यूक्रेन अगर रूस पर वो मिसाइलें दागता है, तो रूस-यूक्रेन युद्ध में एक नया मोड़ आ सकता है. 
बाइडेन ऑफिस का कामकाज छोड़ने के लिए एकदम तैयार हैं. ट्रंप, यूक्रेन युद्ध को समाप्त करने का इरादा जता चुके हैं. बाइडेन की इस चलाचली की बेला में व्हाइट हाउस की ओर से कोई टिप्पणी नहीं आई है. यह फैसला यूक्रेनी राष्ट्रपति ज़ेलेंस्की द्वारा अपनी सीमा से बहुत दूर रूसी सैन्य ठिकानों पर हमला करने के लिए अमेरिकी हथियारों का उपयोग करने की अनुमति के अनुरोध के महीनों बाद लिया गया है.