क्या अब नहीं करनी होगी आर्कटिक पर बर्फ पिघलने की चिंता? साइंटिस्ट खुद ‘उगाएंगे’ वहां आइस, जानिए कैसे

पूरी पृथ्वी पर जलवायु परिवर्तन के बढ़ते खतरे से वैज्ञानिक ही नहीं कई लोग चिंचित हैं. इसका अगर सबसे बड़ा खतरा आर्कटिक इलाके की तेजी से पिघलती बर्फ बताई जा रही है. जिसके कारण दुनिया के कई बड़े शहर तक जल्दी ही डूबने की हालत में पहुंचने लगे हैं. हर कुछ महीने बात नए आंकड़े आर्कटिक के हाल को और भयावह दिखाते हैं, लेकिन उसक हल की बात कम हो होती है. अब जलवायु परिवर्तन की इस बड़ी चिंता का वैज्ञानिकों ने एक बहुत ही कारगर समाधान निकालने का दावा किया है. उन्होंने एक ऐसा अनूठा तरीका निकाला है, जो उन्हें बर्फ “बढ़ाने” और आर्कटिक सागर को “फिर से जमने” के असंभव काम में मदद करेगा. यानी अब एक तरह से आर्कटिक में बर्फ “उगाई” जा सकेगी.
बहुत बड़ा है खतरा!
न्यू साइंटिस्ट में प्रकाशित एक रिपोर्ट के अनुसार, यदि अभी कोई कार्रवाई नहीं की गई, तो जलवायु परिवर्तन में तेजी से इजाफे के कारण आर्कटिक “2030 के दशक में गर्मियों में बर्फ रहित” हो जाएगा जो ग्रह के लिए विनाशकारी होगा. अन्य रिपोर्टों के अनुसार, भले ही ग्रीनहाउस गैस उत्सर्जन में तेजी से कमी लाने जैसे उपाय अपनाए जाएं, लेकिन यह आर्कटिक को “बर्फ रहित” होने से नहीं रोक पाएगा. आर्कटिक महासागर में गायब हो रही बर्फ हर दशक में आर्कटिक महासागर अपनी लगभग 13 फीसद बर्फ खो रहा है.
मुश्किल हैं परम्परागत उपाय
जलवायु परिवर्तन के इस भीषण प्रभाव को रोकने के लिए, दुनिया भर में उत्सर्जन में नाटकीय रूप से कमी लाने की ज़रूरत होगी, जिससे वैज्ञानिक कम समय में इसे रोकने के तरीके खोज रहे हैं. इन तरीकों में से, वैज्ञानिक जमे हुए आर्कटिक महासागर के कुछ हिस्सों में समुद्री जल पंप करने पर विचार कर रहे हैं.
तो फिर क्या है प्लान?
वैज्ञानिकों का लक्ष्य जमे हुए आर्कटिक महासागर पर समुद्री जल पंप करना है. उन्होंने कनाडाई आर्कटिक में परीक्षण किए हैं जिसमें समुद्री बर्फ को सफलतापूर्वक गाढ़ा होते देखा गया है. योजना बहुत सीधी है. पंप का उपयोग कर समुद्री जल से बर्फ को ढकने का काम किया जाएगा,. यह पानी सर्दियों में जमेगा. इससे बर्फ की परत मोटी हो जाने की उम्मीद है. इससे यह तय होगा कि गर्मियों के दौरान बर्फ लंबे समय तक टिकी रहे.
कैसे हो पाएगा चमत्कार?
ऐसा करने के लिए, वैज्ञानिक नीचे से सतह में छेद करके पतली बर्फ की एक परत ढूंढ रहे हैं. वे ऐसा इस उम्मीद के साथ इसे भर रहे हैं कि यह प्राकृतिक रूप से जमने की रफ्तार को तेज करेगा. इस प्रक्रिया का पहले भी परीक्षण किया जा चुका है, लेकिन यह पहली बार हाइड्रोजन के साथ सफलतापूर्वक किया गया था, जो एक अक्षय ऊर्जा है.