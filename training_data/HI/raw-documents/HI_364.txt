नाटो को चेतावनी और ब्रिटेन के नए प्रतिबंध: रूस-पश्चिम के बीच बढ़ता तनाव

नाटो को भी संदेश
डॉक्ट्रिन में यह भी कहा कि गया कि अगर किसी गठबंधन का कोई भी देश रूस पर हमला करता है तो यह पूरे गठबंधन का हमला बना जाएगा। माना जा रहा है कि रूस ने यह प्रावधान नाटो के जवाब में तैयार किया है। यूक्रेन युद्ध ने 1962 के क्यूबा मिसाइल संकट के बाद से रूस और पश्चिम देशों के बीच सबसे बड़े टकराव को जन्म दिया है।
10 रूसी अधिकारियों पर ब्रिटेन ने लगाया प्रतिबंध
ब्रिटेन ने मंगलवार को 10 रूसी अधिकारियों और अन्य युवा संगठनों पर प्रतिबंध लगाया है। ब्रिटेन ने यह कदम यूक्रेनी बच्चों को युद्ध का प्रशिक्षण देने पर उठाया है। ब्रिटेन के विदेश सचिव डेविड लैमी ने कहा, "किसी भी बच्चे को युद्ध में मोहरे के रूप में इस्तेमाल नहीं किया जाना चाहिए। मगर राष्ट्रपति पुतिन द्वारा यूक्रेनी बच्चों को निशाना बनाना दिखाता है कि वे यूक्रेन और उसके लोगों को नक्शे से मिटाने के अपने मिशन में किस हद तक जा सकते हैं।" बता दें कि यूक्रेन युद्ध के बाद से ही पश्चिमी देशों ने रूस के कॉर्पोरेट संस्थाओं से लेकर प्रमुख राजनेताओं पर कड़े प्रतिबंध लगाए हैं।
ब्रिटेन ने कहा कि 19,500 से अधिक यूक्रेनी बच्चों को रूसी अधिकारियों ने जबरन रूस और यूक्रेन के अस्थायी रूप से कब्जे वाले क्षेत्रों में स्थानांतरित या निर्वासित किया। बयान में कहा गया है कि प्रतिबंधों का लक्ष्य ऑल-रशियन यंग आर्मी मिलिट्री पैट्रियटिक सोशल मूवमेंट है। यह रूस का अर्धसैनिक संगठन है। यह संगठन पुतिन के यूक्रेन की युवा पीढ़ी को जबरन निर्वासित करने और उन्हें अपने विचारों से प्रभावित करने के प्रयासों का केंद्र है।