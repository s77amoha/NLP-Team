यूक्रेन बदलेगा रणनीति, चला सकता है स्टॉर्म शैडो मिसाइल; रूस परमाणु से ...

यूक्रेन बदलेगा रणनीति, चला सकता है स्टॉर्म शैडो मिसाइल; रूस परमाणु से देगा जवाब?
अब तक रूसी क्षेत्रों में हमला करने में एडवांस हथियारों के इस्तेमाल पर पाबंदी थी, लेकिन कथित तौर पर ब्रिटेन की तरफ से मंजूरी मिलने के बाद स्थिति बदल सकती है। खास बात है कि यूक्रेन पर पहले ही स्टॉर्म शैडो मिसाइल है, लेकिन वह रूसी सेना के इस्तेमाल के लिए अपने ही क्षेत्र में इसका इस्तेमाल करता है।
यूक्रेन और रूस का युद्ध और तेज होने के आसार हैं। एक ओर जहां यूक्रेन अब रूस के अंदर घुसकर मिसाइल हमले करने की योजना बना रहा है। वहीं, रूस ने भी परमाणु हथियारों के इस्तेमाल को लेकर संकेत दे दिए हैं। खबरें हैं कि यूक्रेन स्टॉर्म शैडो क्रूज मिसाइल के जरिए अपनी नीति बदल सकता है। संभावित बदलाव ऐसे समय पर होने जा रहे हैं, जब रूस की तरफ से यूक्रेन पर जमकर मिसाइल अटैक किए जा रहे हैं। वहीं, यूक्रेन भी ड्रोन अटैक के जरिए जवाब दे रहा है।
खास बात है कि यूक्रेन ने अब तक अपने ही क्षेत्र में रूसी सेना को रोकने के लिए मिसाइल का उपयोग किया है। अब कहा जा रहा है कि यूक्रेन लंबी दूरी की मिसाइलों से रूस पर हमला कर सकता है। मीडिया रिपोर्ट्स के अनुसार, हाल ही में NATO सदस्य ब्रिटेन ने रूसी क्षेत्रों पर हमले के लिए यूक्रेन के Storm Shadow क्रूज मिसाइल के इस्तेमाल पर मुहर लगा दी है।
अब तक रूसी क्षेत्रों में हमला करने में एडवांस हथियारों के इस्तेमाल पर पाबंदी थी, लेकिन कथित तौर पर ब्रिटेन की तरफ से मंजूरी मिलने के बाद स्थिति बदल सकती है। यूक्रेन पर पहले ही स्टॉर्म शैडो मिसाइल है, लेकिन वह रूसी सेना के इस्तेमाल के लिए अपने ही क्षेत्र में इसका इस्तेमाल करता है।
कितनी घातक है Storm Shadow मिसाइल
स्टॉर्म शैडो लॉन्ग रेंज एयर लॉन्च्ड क्रूज मिसाइल है। इसे ब्रिटेन और फ्रांस ने मिलकर तैयार किया है, जिसकी रेंज 500 किमी है। इसे पहले ही यूक्रेन के लड़ाकू जहाज में जोड़ दिया गया है। स्टॉर्म शैडो को मात्रा और ब्रिटिश एयरोस्पेस ने साल 1994 में तैयार किया था. अब इसे MBDA सिस्टम्स बनाते हैं। खास बात है कि स्टॉर्म शैडो इसे ब्रिटेन में कहा जाता है। जबकि, इसका फ्रांस में नाम SCALP-EG है।
यूक्रेन को कैसे मिली मिसाइल
अब तक यह साफ नहीं है कि यूक्रेन को ऐसी लंबी दूरी वाली क्रूज मिसाइल निर्यात करने की मंजूरी कैसे मिली। दरअसल, मिसाइल टेक्नोलॉजी कंट्रोल रिजीम (MTCR) 300 किमी से ज्यादा रेंज और 500 किलोग्राम से ज्यादा पेलोड क्षमता वाली मिसाइल एक्सपोर्ट करने पर रोक लगाता है। MTCR का संस्थापक सदस्य ब्रिटेन भी है। हालांकि, MTCR सदस्य देशों के बीच एक अनौपचारिक राजनीतिक व्यवस्था है।
रूस कर सकता है बड़ी कार्रवाई
आशंका जताई जा रही है कि अगर रूसी क्षेत्र में हमला करने के लिए यूक्रेन को ऐसी अनुमति मिल गई, तो रूस की तरफ से बड़ी प्रतिक्रिया देखी जा सकती है। मीडिया रिपोर्ट्स के अनुसार, अंतरराष्ट्रीय स्तर पर चिंता जताई जा रही है कि ऐसी स्थिति में रूस परमाणु हथियारों के इस्तेमाल पर गंभीरता से विचार कर सकता है।