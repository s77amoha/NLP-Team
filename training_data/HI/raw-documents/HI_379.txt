पुतिन की परमाणु चेतावनी: पश्चिमी देशों के लिए बढ़ता तनाव और रूस की नई रणनीति

पुतिन ने पहले ही दी है स्पष्ट चेतावनी
पुतिन ने यूक्रेन के खिलाफ लगभग तीन साल के अभियान के दौरान कई बार परमाणु हथियारों के इस्तेमाल को लेकर धमकियां दी हैं। इससे पश्चिमी देश लंबे समय से टेंशन में हैं। खुद पुतिन और उनके कार्यालय क्रेमलिन ने कई बार कहा है कि रूस के अंदर हमले में इस्तेमाल किए गए हथियार को देने वाला देश भी यूक्रेन के बराबर ही दोषी होगा और उसे युद्ध की कार्रवाई माना जाएगा। पुतिन ने कहा है कि अगर रूस के अंदर हमला होता है तो वह भी पश्चिम के दुश्मन देशों को लंबी दूरी तक मार करने वाले शक्तिशाली हथियार देंगे।
अमेरिका की टेंशन बढ़ाएगा रूस
रूस का नया परमाणु सिद्धांत मास्को को "बड़े पैमाने पर" हवाई हमले की स्थिति में परमाणु प्रतिक्रिया करने की भी अनुमति देता है, भले ही दुश्मन केवल पारंपरिक हथियारों का उपयोग कर रहा हो। जब क्रेमलिन ने सितंबर में प्रस्तावित परमाणु सिद्धांतों में परिवर्तनों का पहली बार अनावरण किया, तो पेसकोव ने इसे किसी भी ऐसे व्यक्ति के खिलाफ "चेतावनी" कहा जो "विभिन्न तरीकों से हमारे देश पर हमले में भाग लेने के बारे में सोच रहा है। उन्होंने यह भी कहा था कि जरूरी नहीं कि हमले में परमाणु हथियारों का इस्तेमाल किया गया हो।
