यूक्रेन के पास हो पर्याप्‍त धन और गोला-बारूद

ब्लिंकन ने ब्रसेल्स की यात्रा के दौरान कहा, ''नाटो देशों को अपने प्रयासों पर ध्यान केंद्रित करना चाहिए और यह सुनिश्चित करना चाहिए कि यूक्रेन के पास 2025 में प्रभावी ढंग से लड़ने के लिए धन, गोला-बारूद और सैन्य बल हों ताकि वह मजबूत स्थिति में शांति वार्ता करने को सक्षम हो.''
इस बीच, रूस ने 73 दिनों के बाद पहली बार बुधवार को यूक्रेन की राजधानी कीव को मिसाइलों और ड्रोन से निशाना बनाया. रूस ने यह हमला अमेरिका के रक्षा मंत्रालय पेंटागन के बयान के एक दिन बाद किया है जिसमें दावा किया गया है कि रूस मदद के लिए आए अधिकांश उत्तर कोरियाई सैनिकों को कुर्स्क सीमा क्षेत्र में रूसी धरती से यूक्रेन की सेना को खदेड़ने के लिए तैनात किया है. (एपी)