मोदी-जिनपिंग नहीं... पुतिन से मिलेगा एक और खास शख्स, दुनिया मानती है बात, फिर यूक्रेन की छाती क्यों फट रही?

यूक्रेन जंग के बीच रूस में अभी ब्रिक्स समिट है. पुतिन के बुलावे पर पीएम मोदी और चीनी राष्ट्रपति शी जिनपिंग सब पहुंचे हुए हैं. पूरी दुनिया की नजर पीएम मोदी, जिनपिंग और पुतिन की तिकड़ी पर जमी है. इस बीच रूस में पुतिन से मिलने वह शख्स आ रहा है, जिसकी बात लगभग पूरी दुनिया मानती है. पुतिन से उस शख्स की संभावित मुलाकात को लेकर यूक्रेन की छाती अभी से फटी जा रही है. दरअसल, रूस के राष्ट्रपति व्लादिमीर से यूनाइटेड नेशन के चीफ एंटोनियो गुटरेस मुलाकात करेंगे. यह मुलाकात कजान में होगी. कजान में ही अभी ब्रिक्स समिट चल रहा है. पीएम मोदी ने बुधवार को पुतिन से मुलाकात की.
क्रेमलिन के मुताबिक, संयुक्त राष्ट्र महासचिव एंटोनियो गुटेरेस रूस का दौरा करेंगे. क्रेमलिन ने बताया कि गुरुवार को रूसी राष्ट्रपति व्लादिमीर पुतिन से एंटोनियो गुटरेस की मुलाकात होगी. अप्रैल 2022 के बाद पहली बार पुतिन और गुटरेस के बीच में मुलाकात होने जा रही है. एंटोनियो गुटेरेस और व्लादिमीर पुतिन रूसी शहर कजान में 16वें ब्रिक्स शिखर सम्मेलन के मौके पर मुलाकात करेंगे. मॉस्को को उम्मीद है कि इस मंच का उपयोग पश्चिम को यह दिखाने के लिए किया जा सकता है कि यूक्रेन युद्ध को लेकर रूस को अलग-थलग करने के प्रयास विफल रहे हैं.